# -*- mode: mandoku-view -*-
#+TITLE: 讀易餘言
#+DATE: 2015-09-23 09:35:06
#+PROPERTY: JUAN 0
<pb:KR1a0093_WYG_000-1a>¶
讀易餘言原序¶
銑童丱居陜聞蜀蘇氏茂之講易心樂之先君子亦篤¶
好是經采長明訓咸出手録及壯仕于京會友繹習官¶
為翰林得閲秘書至今五十年銑齒六十有三憂喜夷¶
險履行處運亡一日而不體夫易也先儒解什詳矣繁¶
矣好竒者求義於𧰼流為詭誕飛伏内甲五行互體以¶
彼小術蕪我聖典夫皇羲畫卦文王周公係詞夫子作¶
翼一也謂易道加詳可爾乃曰有羲易有文易有孔易¶
<pb:KR1a0093_WYG_000-1b>¶
支矣哉易有聖人之道四今尚𧰼者亡其裁尚占者失¶
其法因夫子之贊明三聖之㫖以貞夫變以正其履𫝊¶
是者倡於王弼備於程子斯時之宜也易之要也爰述¶
管見于篇以暢二氏之疑者云嘉靖庚子冬十一月庚¶
子洹野崔銑序¶
<pb:KR1a0093_WYG_000-2a>¶
欽定四庫全書　　　　　經部一¶
　讀易餘言　　　　　　　易𩔖¶
　　提要¶
　　　　(臣/)等謹案讀易餘言五巻明崔銑撰銑字仲¶
　　　　鳬一字子鍾安陽人𢎞治乙丑進士官至南¶
　　　　京禮部侍郎諡文敬事蹟具明史儒林𫝊是¶
　　　　書以程𫝊為主而兼采王弼呉澄之説與朱¶
　　　　子本義頗有異同大㫖舎象數而闡理故謂¶
<pb:KR1a0093_WYG_000-2b>¶
　　　　陳摶所傳圖象皆衍術數與易無干諸儒卦¶
　　　　變之説亦支離無取其上經卦畧下經卦畧¶
　　　　大象説皆但標卦名不載經文繫辭輯說卦¶
　　　　訓則備録傳文盖書非一時之所著故體例¶
　　　　偶殊且經有卦名而繫辭說卦無章名其勢¶
　　　　亦不能不異也惟刪說卦廣𧰼八章而别以¶
　　　　蔡清之説増損之又集卦襍卦文言三傳一¶
　　　　概從刪則未免改經之嫌也要其篤實近理¶
<pb:KR1a0093_WYG_000-3a>¶
　　　　固不失為洛閩之𫝊朱彞尊經義考載銑讀¶
　　　　易餘言五巻又載銑易大象說一卷考此書¶
　　　　第三卷即大𧰼說&KR0156;尊以其别本單行遂析¶
　　　　為二偶未考也今附著於此不更複出焉乾¶
　　　　隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶

